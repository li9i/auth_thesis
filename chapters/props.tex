\section*{Ευχαριστίες}
Η παρούσα διπλωματική εργασία δε θα ήταν δυνατό να πραγματοποιηθεί χωρίς την εμπιστοσύνη που έδειξε στο πρόσωπό μου ο καθηγητής Περικλής Μήτκας και χωρίς την πολύτιμη συνεισφορά και υποστήριξη της επιβλέπουσάς μου, Δρ. Φανής Τζήμα.

Αποτελεί το επιστέγασμα μίας πορείας οκτώ ετών, στον καθορισμό της οποίας συνεισέφεραν κάποιοι άνθρωποι τους οποίους ευγνωμονώ. Καταρχάς, θέλω να ευχαριστήσω τον Ανδρέα Συμεωνίδη, τη Θωμαή Σταθοπούλου, τον Αλέξανδρο Δημάρατο, το Βαγγέλη Μέμμο, τις Ηλιάνα και Κορίνα Παππή, τον Ιωάννη Παπαδόπουλο, το Μάνο Τσαρδούλια, το Χαράλαμπο Σερένη και τον Ηλία Τσιγγενόπουλο. Χρωστώ ευχαριστίες στους φίλους μου, Δημήτρη Μοσχοχωριάτη, Αστέρη Πλιάτσικα, Ανδρέα Καργάκο, Άριστείδη Γκουντάρα, Δημήτρη Κοκίδη και στην καθηγήτρια και φίλη πλέον, Μαρία Λύμπερ.

Το μεγαλύτερο ευχαριστώ και τον απεριόριστο σεβασμό μου οφείλω στους γονείς μου, Μαρίνα και Χρήστο, για όλα τα δύσκολα και εύκολα χρόνια, για όλες τις θυσίες, για το γεγονός ότι μου επέτρεψαν να γίνω ό,τι μπορούσα να γίνω και για ό,τι ένα παιδί μπορεί να οφείλει σε γονείς που το αγαπάνε άνευ όρων.

Η παρούσα διπλωματική αφιερώνεται σε όλους τους παραπάνω και στο φίλο μας Δημήτρη “jimi" Μπαλή, ο οποίος έφυγε από κοντά μας τον Αύγουστο του 2010.



